# Co jedzą szczury – podsumowanie
Źródło: [https://labrescue.pl/porady/szczury/co-jedza-szczury/](https://labrescue.pl/porady/szczury/co-jedza-szczury/)

![[Image not loaded]](https://labrescue.pl/wp-content/uploads/2023/06/Grafiki-na-strone-1.webp)

Szczury mogą bez problemu spożywać większość nieprzetworzonych produktów, więc ich dieta nie powinna sprawiać opiekunom kłopotów. Poniżej znajduje się jeszcze rozpiska poszczególnych rodzajów pożywienia z informacją, co i w jakich ilościach można podawać szczurkom.

## Dieta
* **[Zboża](Zboża.html)

**– można podawać szczurom w naturalnej formie, nieprzetworzone, ewentualnie gotowane bez dodatku przypraw.
* **[Kaszki, kleiki i „gerberki”](Kaszki,kleikii„gerberki”.html)

** – polecane są tylko w żywieniu starszych lub chorych szczurów, ewentualnie jeśli szczur ma problem ze spożywaniem zwykłej karmy.
* **[Warzywa](Warzywa.html)

**– szczurki mogą je jeść codziennie, gdyż warzywa zawierają mnóstwo cennych witamin, mikro- i makroelementów.
* **[Owoce](Owoce.html)

** – można podawać szczurom jako smakołyki (w niezbyt dużych ilościach ze względu na wysoką zawartość cukru).
* **[Orzechy, nasiona, pestki](Orzechy,nasiona,pestki.html)

** (np. dyni, słonecznika) – szczury chętnie je jedzą, ale produkty te nie powinny być im serwowane zbyt często, gdyż są tuczące.
* **[Zioła](Zioła.html)

**– jako dodatek w żywieniu szczurów można zastosować np. mniszek lekarski, pokrzywę, rumianek, krwawnik, liście malin, liście czarnej porzeczki, liście brzozy, babkę lancetowatą lub szerokolistną, lucernę, jeżówkę, pierwiosnek lekarski, nagietek, chaber bławatek, melisę, miętę pieprzową, tymianek, kwiaty koniczyny łąkowej, skrzyp polny (tylko suszony i w niewielkich ilościach).
* **[Gałązki drzew](Gałązkidrzew.html)

** – jako materiał do ścierania zębów, mogą to być gałązki wierzby, brzozy, lipy, jabłoni.
* **[Mięso](Mięso.html)

** – szczury jedzą też mięso, co jednak ważne – nie może ono być smażone ani pieczone w oleju. Można podawać im raz na jakiś czas mięso drobiowe ugotowane, bez żadnych przypraw. Wystarczą jednak dodatki do karmy w formie suszonych ryb lub owadów, np. larw jedwabnika, mącznika czy świerszczy.
* **[Jajka](Jajka.html)

** – można je podawać szczurom w formie ugotowanej, ale tylko raz na jakiś czas.
* **[Produkty mleczne](Produktymleczne.html)

** – nie są polecane dla szczurów ze względu na problemy z trawieniem laktozy.
* **[Miód i pyłek kwiatowy](Miódipyłekkwiatowy.html)

** – można je stosować jako środek na podniesienie odporności, np. na początku infekcji, w celu podtuczenia szczura lub do podawania niesmacznych leków. Warto wiedzieć jednak, że miód podawany w zaawansowanym stadium przeziębienia może pogorszyć stan zapalny, ponieważ cukier staje się pożywką dla bakterii. Miód jest bardzo kaloryczny, więc należy go stosować wyjątkowo i w małych ilościach.

# Czego nie mogą jeść szczury?
Na liście produktów, których zdecydowanie nie należy podawać szczurom, znajdują się przede wszystkim:
* przyprawy,
* kawa,
* alkohol,
* potrawy smażone,
* produkty marynowane i konserwowe,
* słodycze i inne produkty z dodatkiem cukru,
* warzywa cebulowe,
* aloes,
* rabarbar, 
* pestki owoców,
* skórka awokado, 
* nasiona gruszek i jabłek,
* produkty nieświeże,
* grzyby.
